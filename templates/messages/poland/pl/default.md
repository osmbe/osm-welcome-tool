---
name: Default
title: Witamy w OpenStreetMap
---

Cześć {{ mapper.displayName }}!

Dziękuję za Twój wkład w ulepszenie mapy — i witaj w polskiej społeczności OpenStreetMap! Jeśli masz jakieś pytania lub po prostu chcesz pogadać, znajdziesz nas na:

* [polskim forum](https://forum.openstreetmap.org/viewforum.php?id=23),
* [grupie na Facebooku](https://www.facebook.com/groups/osmpolska),
* [czacie Discord](https://openstreetmap.org.pl/discord) — oprócz bieżących rozmów, co piątek po 19 spotykamy się na kanale głosowym.

Polska społeczność zrzeszona jest w [Stowarzyszeniu OpenStreetMap Polska](https://openstreetmap.org.pl/), [lokalnym oddziale](https://wiki.osmfoundation.org/wiki/Local_Chapters) OpenStreetMap Foundation.

Poniżej garść przydatnych wskazówek.

* Twoje edycje nie wymagają zatwierdzenia, od razu są zapisane w głównej bazie OSM. Może jednak minąć pewien czas, zanim będą widoczne na mapie [osm.org](https://openstreetmap.org/) (od kilku minut do kilku dni). Inne mapy i aplikacje pobierają nowe dane OSM według własnego harmonogramu.
* Jeśli używasz iD (edytora online), warto przejść cały [samouczek](https://wiki.openstreetmap.org/wiki/Pl:Samouczek_edytora_iD). Pozwoli Ci on uniknąć popełnienia częstych błędów.
* Gdy wysyłasz zmiany, [opisz co i dlaczego zmieniłeś/aś](https://wiki.openstreetmap.org/wiki/Pl:Good_changeset_comments).
* Inni mapowicze mogą [skomentować](https://wiki.openstreetmap.org/wiki/Pl:Zestaw_zmian#Dyskusja_w_zestawie_zmian) Twoje edycje. Dostaniesz wtedy powiadomienie na skrzynkę e‑mail. Upewnij się, że adres e‑mail w Twoim profilu jest aktualny i regularnie przez Ciebie czytany. Jeśli używasz Gmaila, zazwyczaj znajdziesz e‑maile w kategorii „Powiadomienia”.
* [Uwagi](https://wiki.openstreetmap.org/wiki/Pl:Uwagi) służą do zgłaszania błędów w danych mapy. Możesz przejrzeć zgłoszone w Twojej okolicy uwagi i jeśli się da, rozwiązać je bazując na wiedzy lokalnej.
* Podczas mapowania pamiętaj o [dobrych praktykach](https://wiki.openstreetmap.org/wiki/Pl:Dobre_praktyki).
* Nie kopiuj danych ze źródeł objętych prawem autorskim (np. Google Maps). Jeśli nie wiesz, czy dane źródło jest dopuszczalne, skontaktuj się z nami.
* Wiele przydatnych informacji znajdziesz na [Wiki OSM](https://wiki.openstreetmap.org/wiki/). Duża część artykułów jest przetłumaczona na język polski.
* Chcesz być na bieżąco? W [Tygodniku OSM](https://weeklyosm.eu/pl/) co niedzielę przeczytasz przegląd wydarzeń ze świata OpenStreetMap.

Miłego mapowania!
