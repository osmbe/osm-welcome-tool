Привіт, {{ mapper.displayName }}!

Я помітив(ла), що ви зробили свій перший внесок до OpenStreetMap. Вітаю і дякую! Відтепер ви можете вважати себе частиною української спільноти OpenStreetMap. Зазвичай ваші правки будуть на мапі за кілька хвилин. Важливо розуміти що правки завантажуються у базу даних одразу, але тільки згодом зʼявляються на інших сайтах, застосунках і мапах. Тому, іноді доведеться почекати трохи довше. Можливо, вам доведеться оновити сторінку вашого оглядача, щоб побачити ваші правки.

Якщо у вас виникнуть будь-які питання, спільнота може допомогти. Якщо ви вважаєте, що могли щось зламати, сумніваєтеся, як нанести щось конкретне на мапу, або просто хочете дізнатися більше про OpenStreetMap, звʼяжіться з нами!

Ось кілька корисних речей для початку:

Українська спільнота OpenStreetMap має [групу в Телеґрамі](https://t.me/osmUA) та [робочу зону в Slack](http://osmukraine.slack.com/). Це основні канали спілкування для українських маперів, організаторів та розробників OSM. Якщо вам не потрібна термінова відповідь, або ви бажаєте обговорити детальніше якесь конкретне питання, створіть тему в [українській гілці](https://community.openstreetmap.org/c/communities/ua/66) офіційного форуму OpenStreetMap. Ці три місця&nbsp;— найкращий спосіб звʼязатися з іншими українськими маперами.

Коли ви зберігаєте зміни, [опишіть, що ви змінили і чому](https://wiki.openstreetmap.org/w/index.php?title=Uk:Good_changeset_comments).

Інші мапери можуть [коментувати](https://wiki.openstreetmap.org/wiki/Uk:Changeset#Обговорення_наборів_змін) ваші правки. Після цього ви отримаєте сповіщення на свій е-мейл. Переконайтеся, що адреса електронної пошти у вашому профілі актуальна і ви регулярно її читаєте. Якщо ви користуєтеся Gmail, то зазвичай листи знаходяться в категорії «Сповіщення».

Наполегливо рекомендується читати Вікі OSM з детальними поясненнями як мапити ті чи інші обʼєкти. Якщо ви не впевнені, як нанести щось на мапу у вибраному вами редакторі, найшвидшим рішенням буде переглянути вікі-сторінку [Обʼєкти мапи](https://wiki.openstreetmap.org/wiki/Uk:Об%27єкти_мапи).

[learnOSM](https://learnosm.org/uk/)&nbsp;— гарне місце, щоб дізнатися більше про OSM. Доступні інструкції для використання редактора в оглядачі iD та редактора з більшим набором можливостей&nbsp;— JOSM.

Якщо хочете побачити, хто мапить поруч з вами, або подивитися, як багато ви зробили самі, роздивіться [мапи від Паскаля Нейса](https://resultmaps.neis-one.org).

Якщо ви власник бізнесу і хочете дізнатися, як додати OpenStreetMap на свій сайт, ознайомтесь з [Посібником Switch2OSM](https://switch2.openstreetmap.org.ua/).

Що ж наносити на мапу далі? Рекомендується додати обʼєкти навколо вас. Ресторани, підприємства, вулиці, тротуари, лавки&nbsp;— ті обʼєкти, які ви знаєте найкраще. Тут ви експерт. Якщо ви знайдете установу, яка вже нанесена на мапу, переконайтеся, що там є її [адреса](https://wiki.openstreetmap.org/wiki/Uk:Адреси). Є щось приємне в тому, щоб покращувати мапу навколо себе. Або перейменувати вулицю, як тільки місцева влада це зробить. Чи є у вас якісь особливі інтереси, наприклад, подорожі велосипедом, піші прогулянки або навіть ви фанат залізниці? Чи знаєте ви, що у нас найкращі в світі дані про мережу велосипедних, пішохідних і залізничних маршрутів? Але все це завжди можна покращити.

Приємного мапінгу!

{{ app.user.displayName }}

PS. Добірка посилань:

* [Український форум](https://community.openstreetmap.org/c/communities/ua/66),

* [Робоча зона в Slack](http://osmukraine.slack.com/),

* [Група у Телеґрамі](https://t.me/osmUA),

* [Група на Фейсбуку](https://facebook.com/openstreetmapua),

* [Вебсайт](https://openstreetmap.org.ua/),

* [Блог](https://blog.openstreetmap.org.ua/uk/),

* [Мікроблог у Твіттері](https://twitter.com/osm_ua),

* [Українська вікі проєкту](https://wiki.openstreetmap.org/wiki/Uk:Main_Page),

* [Посібник Switch2OSM](https://switch2.openstreetmap.org.ua/),

* [Тижневик OSM](https://weeklyosm.eu/uk/)
