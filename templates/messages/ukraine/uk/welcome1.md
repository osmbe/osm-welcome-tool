---
name: welcome1
title: Ласкаво просимо до OpenStreetMap
---

Привіт, {{ mapper.displayName }}!

Дякуємо за ваш внесок у покращення мапи&nbsp;— і ласкаво просимо до української спільноти OpenStreetMap! 

Ось кілька корисних порад:

Ваші правки не потребують схвалення, вони одразу зберігаються в основній базі даних OSM та стають доступними іншим. Однак може пройти деякий час, перш ніж вони зʼявляться на мапі [osm.org](https://osm.org) (від кількох хвилин до кількох днів). Інші мапи та програми завантажують нові дані OSM за власним розкладом.

Якщо ви використовуєте iD (онлайн-редактор), варто пройти весь [підручник](http://www.openstreetmap.org/edit?editor=id#walkthrough=true), де показуються можливості редактора. Це допоможе вам уникнути поширених помилок.

Коли ви завантажуєте зміни, опишіть, що ви змінили і чому.

Інші мапери можуть коментувати ваші правки. Після цього ви отримаєте повідомлення на свою електронну поштову скриньку. Переконайтеся, що адреса електронної пошти у вашому профілі актуальна і ви регулярно її читаєте. Якщо ви користуєтеся Gmail, то зазвичай листи знаходяться в категорії "Сповіщення".

Нотатки використовуються для повідомлення про помилки в картографічних даних. Ви можете переглянути зауваження, подані у вашій місцевості, і, якщо можливо, розвʼязати їх, спираючись на місцеві знання.

Покращуючи мапу, памʼятайте про [Гарні звички](https://wiki.openstreetmap.org/wiki/Uk:Гарні_звички).

Не копіюйте дані з джерел, захищених авторським правом (наприклад, Google Maps). Якщо ви не впевнені, що джерело є прийнятним, звʼяжіться з нами.

Ви знайдете багато корисної інформації в [Українському розділі Вікі OSM](https://wiki.openstreetmap.org/wiki/Uk:Main_Page). Значна частина статей Вікі перекладена українською мовою.

Бажаєте бути в курсі подій? [Тижневик OSM](https://weeklyosm.eu/uk/) щотижня подає огляд подій зі світу OpenStreetMap.

Якщо у вас виникли запитання або ви просто хочете поспілкуватися, ви можете знайти нас в таких місцях:

* [Український форум](https://community.openstreetmap.org/c/communities/ua/66),
* [Група на Фейсбуку](https://facebook.com/openstreetmapua),
* [Група у Телеґрамі](https://t.me/osmUA),
* [Вебсайт OSM UA](https://openstreetmap.org.ua/),
* [Блог](https://blog.openstreetmap.org.ua/uk/),
* [Мікроблог у Твіттері](https://twitter.com/osm_ua),
* [Робоча зона в Slack](http://osmukraine.slack.com/),
* [Українська Вікі проєкту](https://wiki.openstreetmap.org/wiki/Uk:Main_Page),
* [Посібник Switch2OSM](https://switch2.openstreetmap.org.ua/),
* [Тижневик OSM](https://weeklyosm.eu/uk/)

Приємного мапінгу,

{{ app.user.displayName }}
